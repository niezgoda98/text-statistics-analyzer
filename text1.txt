W badaniu Instytutu Badań Rynkowych i Społecznych IBRiS przeprowadzonym na zlecenie "Polityki" najwięcej, bo 33,7 proc. badanych, wskazało na kandydata KO Rafała Trzaskowskiego. Ponad 12 punktów procentowych niżej znalazł się kandydat popierany przez PiS Karol Nawrocki, dla którego poparcie wyniosło 21,6 proc. Podium zamknął kandydat Konfederacji Sławomir Mentzen, na którego zagłosowałoby 11,8 proc. respondentów.

Czytaj też: Wybory prezydenckie: wpływ debat na decyzję Polaków. Wyniki sondażu

Kandydat Trzeciej Drogi Szymon Hołownia uzyskałby 7,1 proc. głosów. Kandydatkę Nowej Lewicy Magdalenę Biejat popiera 5,8 proc. badanych, a kandydata Razem Adriana Zandberga 5,6 proc. ankietowanych.

REKLAMA

Na europosła Grzegorza Brauna zagłosowałoby 3,4 proc. badanych. Poparcie dziennikarza Krzysztofa Stanowskiego i byłej posłanki SLD, ekonomistki Joanny Senyszyn wyniosło tyle samo — 1,2 proc. Poseł Wolnych Republikanów Marek Jakubiak uzyskałby 1,1 proc. głosów, ekonomista Artur Bartoszewicz zdobyłby 0,8 proc. poparcia, z kolei na Macieja Maciaka i Marka Wocha zagłosowałoby po 0,2 proc. ankietowanych. Odpowiedź "trudno powiedzieć" wskazało 6,3 proc. badanych.


Czytaj także w BUSINESS INSIDER
Gospodarka
Donald Trump nie rezygnuje. NATO ma płacić coraz więcej
Grzegorz Psujek
Donald Trump nie rezygnuje. NATO ma płacić coraz więcej
Wiadomości
Jednak bez Donalda Trumpa. Biały Dom przedstawił skład negocjatorów
Grzegorz Psujek
Jednak bez Donalda Trumpa. Biały Dom przedstawił skład negocjatorów
Druga tura
Na pytanie IBRiS, kogo badani poparliby w drugiej turze wyborów, wybierając między Rafałem Trzaskowskim a Karolem Nawrockim, 54,5 proc. osób zadeklarowało oddanie głosu na kandydata KO. Poparcie dla Nawrockiego wyniosłoby 37,7 proc. Blisko 5 proc. wyborców z pierwszej tury nie wybrałoby żadnego z tej dwójki kandydatów.

REKLAMA

IBRiS zapytało także ankietowanych, czy zagłosowaliby w wyborach prezydenckich, gdyby odbyły się w ostatnią niedzielę 11 maja — 61,1 proc. badanych potwierdziło udział, z czego zdecydowaną obecność zadeklarowało 45,6 proc. osób. W wyborach nie zagłosowałoby 37,1 proc. ankietowanych, z czego 24,8 proc. badanych zdecydowanie nie poszłaby na wybory.

REKLAMA

Odpowiedź "nie wiem" zaznaczyło 1,8 proc. badanych.

Czytaj też: Dla kogo druga tura wyborów? Najnowszy sondaż

W pytaniu IBRiS, jak badani oceniają dotychczasową kampanię prezydencką, najlepiej oceniono Rafała Trzaskowskiego — jego aktywność doceniło 46 proc. ankietowanych. Pozytywnie kampanię Karola Nawrockiego oceniło 33 proc. badanych. Aprobatą na poziomie powyżej 20 proc. głosów cieszą się Sławomir Mentzen, Szymon Hołownia i Magdalena Biejat. Pozytywnie o aktywności Grzegorza Brauna i Adriana Zandberga myśli ponad 10 proc. ankietowanych.

Jak informuje IBRiS, badanie zostało przeprowadzone w dniach 7-10 maja na grupie 2 tys. osób metodą CATI (wywiadów telefonicznych).

REKLAMA

REKLAMA

REKLAMA

Dziękujemy, że przeczytałaś/eś nasz artykuł do końca.
Bądź na bieżąco! Obserwuj nas w Wiadomościach Google.